718 OBSERVAT. PACHYMER. ’

mentis altera vel inventae vel affictae. ita videlicet innocentes
eclipses et indifferentes habitae sunt, ut aliis faustae, aliis noxiae
et malorum praenuntiae viderentur3 ita eas quisque ad sua vota
convertit.

Multae luminarium defectiones annotatae sunt mortibus im-
peratorum , plures post mortem et in exordiis notari potuerunt3
multae praecesserunt clades regnorum, vastitates populorum,
bellorum et morborum perniciem, plures consecutae sunt: atque
ut consequentes causae non dicantur bonorum ‚ quae finibus ma»
lorum annexa sunt, ita nec praecedentes haberi debent fontes
malorum velindices, si quae cum illis concurrant. medii sunt
hi luminarium defectus inter bona et mala rerum humanarum5
nullos in eas influxus habent3 connectuntur quidem cumillis,
sed casn, non efficientia, mera contingentia, non necessitate.

Necessariae sunt omnes eclipses solis et lunae, et necessa·-
riis intervallis distinctae, ordinatae inter sese, etita quodam-
modo concatenatae ut sint infallibiles et inevitabiles: humani au·-
tem casus, pestes, bella, mortes principum plane contingentes
et solutae cohaerent accidentibus et circumstantiis, quae ut ex
hominum libera voluntate et fortuito causarum concursu pendent,
ita mutationi sunt obnoxiae, et anteverti vel impediri possunt.
quam ergo incongruum et irrationale facere res necessarias et im·-
mutabiles causas effectuum contingentium et mutabilium?

XVI. Tam facile dici posset ortum solis aut occasum lunae
causam esse iurgiorum et contentionum, quae vel interdiu vel
noctu contingunt, quam eclipses morborum et calamitatum, quae
post illas fiunt. certe aequinoctiis et solstitiis, quae quater-in
anno lege certa fiunt et temporum vices sua diversitate formant
et distinguunt, causa posset adscribi cur pestes et bella, cur cla-
des regnorum et seditiones populorum eveniant. tam innocentes
habendae sunt coniunctiones solis et lunae defectionibus obnoxiae,
quam quae sunt ab eis immunes. omnia quidem plenilunia et
novilunia magnas invehunt in orbem mutationes , sed necessarias
et ad felicem mundi statum sapienter a deo ordinatas. ver aestas
autumnus hiems ex solis et lunae diversis conversionibus oriun-
tur, et iis necessariis ad temporum commoditatem et hominum
felicitatem, quae semper eadem lege, quam initio rerum condi-
tor constituit, cursum tenuerunt et tenebunt. quis sapiensiis
adscribat saeculorum calamitates? quis eorum malignitatem in
adversa regnorum fortuna accusat? quis proditionis, quis laesae
maiestatis condemnat? ,

Excusentur igitur synodi luminarium eclipticae‚ quae non
minus necessariae neque minus ad bonum universi a deo ordina-
tae. absolvantur ab opinione maleficentiae, quae non plus ma-
lignitatis habent, quae non plus virium ad mutationem-aeris et
humorum sortitae sunt. .

