ΠΒ. 111. CHRONOLOGICUS. 719

‘Ex dictis intelligitur quae fides habenda sit astrologorum
genti circa eclipsium diritatem et effectuum ex iis consequentium
malignitatem. sunt qui maleficas earum vires provinciis et urbi-
bus specialiter adscribunt, et duodecim zodiaci signis in quatuor
quadrantes distributis nocere volunt eclipses iis praecipue mundi
partibus, quae subiectae sunt signo cuius in regione eclipsis fiat,
et effectuum vitia pro eclipsis magnitudine ad plures menses at-
que etiam annos extendunt.

. Sunt qui in eclipsibus rationem planetarum praecipuam ha·-
beri volunt, et iis maxime hominibus labem timendam affirmant,
quorum in horoscopo iidem qui eclipsibus dominantur planetae, P 508
praesertim si malignioris naturae sunt, ut Mars et Saturnus, et
a Iove Venere et Mercurio vis eorum malefica non refringatur.

Sunt qui pro variis domibus coelestibus, in quibus eclipses
fiunt, distinguunt malorum varia genera et personarum, quibus
ea mala impendent. in nona domo significationem seditionum et
mutationes religionum fieri asserunt; in quinta agrorum sterili-
tates, fames et pestes portendi, aulicis fortunae ludibria, prae-
gnantibus feminis partus infelicitatem nuntiari ; in quarta domo
Saturno et Marte cum eclipsi convenientibus vastitates urbium et
dominorum mutationem significari. et haec quidem, aliaque non
meliora, tanta confidentia quidam pronuntiant, quasi certo fu-
tura essent, et tam certae eorum causae iis creduntur, ut perso-²
nas etiam singulares sexu professione et dignitate aliisque pro-
priis conditionibus designent, et ipsis nominibus appellare, si
tuto possent, profiteantur.

XVII. ln hoc genere praesidentiae peccat in primis Cypria-
nus Leovitius in descriptione et pictura eclipseon quae ab anno
1554 usque ad 1605 contigerunt, ubi earum significationem
plane secundum regulas astrolo iae iudiciariae describit. quod
et praestant post Ptolemaeum ardanus, Iunctinus, Origanus,
et alii ephemeridum scriptores, ut artis iudiciariae professores
plerique omnes, contra quos nihil ego modo. sufficiat quod de
eclipsibus hic pronuntiavi, eas ex necessario et a deo ordinato
solis et lunae occursu vel oppositione innocenti prodire3 quarum
auctorem accusant ii impie qui eas tot malorum causas haberi
volunt , et se ipsos impietate artis infamis et humanis divinisque
legibus interdictae contaminant. .

Liceat infidelibus, aut quid sit eclipsis ignorantibus, lunae,
ut putant, laboribus opitulari. liceat tintinnabulis et aeris sono
quam possunt vehementissimo terrere draconem, qui cum luna
congreditur. liceat mulierculis sagis et maleficis, quae lunae
amores ambiunt aut vendunt favores, eam e tenebris emergens-
tem vel salutare redeuntem 'vel proclamare victricem. Christia-
nis et deum timentibus et eruditis nefas accusare deum in operi-
bus tam praeclaris et beneficis solis et lunae, existimando temere

