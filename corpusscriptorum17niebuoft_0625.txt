. L1B4 Ι. GLOSS'ARIUM. Α ’ 607

Pompeius Festus, optimus enarrator antiquarum notionum verbis
Latinis subiectarum, non sua solius sed Marci praeterea Vettii
Flacci, antiquioris nec minus accurati grammatici, auctoritate
significatum vocabuli solea nobis edisserit his verbis: solea, ut
ait Verrius, non est solum ea quae solo pedis subiicitur, sed
etiam pro materia robustea (vel ut habet alia lectio , robusta),
super quam paries cratitius extruitur. Paulus hunc locum ex-
scribens particulam pro negligit. sic enim habet: solea vel ea
dicitur quae solo pedis subiicitur . . . . vel materia robustea,
super quam paries cratitius extruitur. in margine editionum
optimarum ‚ Venetae anni 1560 ex bibliotheca Antonii Augustini,
et parisiensis Scaligerianae anni 1584, ἀντὶ τοῦ pro suggeritur
alia lectio per, ex qua coniectura sorte non vana ducatur, scri· P 420
ptum olim in archetypo fuisse pes e materia robustea etc. nam
pes dicitur quod aliud sustinet, ut pes mensae Plinio l. 12 c. 1:
eodem ebore numinum ora spectarentur et mensarum pedes. quo
sensu stereobaton pes est stylobati. “ Vitruvius l. 3 c. 3: supra
terram parietes extruantur sub columnis dimidio crassiores
quum columnae sunt futurae, uti firmiora sint inferiora supe-
rioribus, quae stereobata appellantur: nam excipiunt onera.
paulo post: extructis autem fundamentis ad libramentum sty-
lobatae sunt collocandae, supra stylobatas columnae disponen-
dae etc. materiae porro mentione robusteae non proprie intel-
ligendum hic querceum lignum, sed metonymice corpus quodvis
duritiei quantae opus est moli gravissimae portandae. alluditur
enim in similibus origo architecturae, quae primum aevo rudiori
lignis aedificabat, ex quibus querceum fundando aptum iudica-
batur ob dotes quas memorat Vitruvius l.2 e. 9 his verbis: quer-
cus terrenis principiorum satietatibus abundans, parumque lta-
bens humoris et aeris et ignis, cum in terrenis operibus obruitur,
infinitam habet aeternitatem, ex eo quod cum tangitur humore,
non liabens foraminum raritates propter spissitatem, non potest
in corpore recipere liquorem sed fugiens ab humore resistit· re-
tinebantur autem, etiam post substitutos in structuris ligno la-
pides, vocabula priora. ut Paulus ex Festo verbo Bubum tradit
Robum dictum in carcere locum quo praecipitatur maleficorum
genus (puta fastigium propugnaculi in praeceps imminens, unde
maleficii convicti definiebantur, ut Manlius ex rupe Tarpeia).
causam appellationis statim tradit, quod ante arces-robusteis in-
cludebantur.· μ hoc est, quoniam apud veteres mos erat arcium
claustra ad summum usque moenium lignis roboreis extruere,
inde postea quoque quam e saxis tolli propugnacula consuevere,
mansit priscum vocabulum materiae, ut robus etiam tum fastigia
aggerum ac pinnae murorum dicerentur. quamquam ipsum ro-
boris aut robustei nomen materiae querceae proprium non est,
aed coloris; unde bos robus sive rubus priscis erat. Paulus ex

