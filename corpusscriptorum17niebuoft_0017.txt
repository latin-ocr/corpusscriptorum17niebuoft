PRAEFATIO. xr

regis christianissimi Parisiensi, unde meo rogatu R. P. Phi-
lippus Labbe, quod opus erat ambabus lacunis coaequandis,

diligenter exscripsit et misit.

VI. Interpretationis non anxie addictae, sed et in para-
phrasim aliquando redundantis haec peculiaris excusatio est in
hoc omnium, qui Graece historias ediderunt, obscurissimo
scriptore. lectorum alii Graece sciunt, alii (quae maior turba
est) non item. neutrorum accommodatam rationibus putabam
versionem scrupulose sedulam, balbutientem et illamam, quae
ieiuna squallidis, intricata perplexis, ambigua confusionâ€˜bus
mutaret. nam Graece quidem docti, si queis cupido insit in..
dolem noscendi Pachymerianae dictionis, longe id assequen-
tur facilius Graeco ipso contextu protinus visendo, quam male
terso intuendo velut quodam speculo interpret-amenti sesqui-
barbari, latinitatem invitissimam per omnia graecismi vestigia
lutulento tramite raptantis. caeterorum qui una freti Latinae
linguae peritia historiam hanc in manus sument, manifestum
oet non id votum aut destinatum esse, noctium et labyrintho-
rum ambagiosi scripti experimentum praesens capere, potius
quam absconditae defossaeque illic fidei gestarum vere rerum
liquido lucidoque testimonio doceri. studui ergo, quo his ob-
secundarem, indagatum magno plerumque labore meo huius
scriptoris sensum quam clarissime proponere, adeoque, ubi res
posceret, distincta e confusis, ex horridis nitida, plana e pra-
vis, aperta ex aenigmaticis reddere.

VII. Erunt tamen (scio) quibus nec factum nec facti
defensio probabitur. hi vero vel ostracismo me, licet, ex-
terminent, modo testae causam adscribant: proscriptum te
volumus, quod tenebricosissimum scriptorem primo aspe-
ctu intelligibilem seceris. sed meliora Venusinus augur-etur,
e diverso responsans

solventur risu tabulae, tu missus abibis.
enimVero si mentem scripti non assequitur, si affingit aliena,
si uon repraesentat quidquid subest, iure vapulet interpres:
donec quidem latentia producit, involuta exerit, obruta eruit,
dum nucleum, succum intimum, meram medullam sententiae
abstrusae fracto extractam cortici, velut cibi cocti et conditi
paratum legenti ferculum apponit, sinant isti morosi serviri

