Lm. 111. CHRONOLOGICUS. 713

X. Ex epilogismo huius eclipsis tam accurate et per singula
quasi momenta examinatae , manifestum est eam ipsam esse quam
Pachymeres designavit, et iam patere omnes illas circumstantias,

quae in eius descriptione obscurae adeo et incomprehensibiles vi-
debantur.

In primis enim certum est eam factam anno Christi 1255,
mensis Decembris die 30, proindeque non pertinere ad Theodori
Lascaris obitum, qui mense Augusto circa autumnum anno chri-
sti 1259 contigit, sed ad eius solemnem inaugurationem aut co-
ronationem, quae sacta est sub finem anni 1255.

Facta est Nicaeae in Bithynia circa horam a meridie tertiam,
et apparens eius initium non duobus integris minutis horam ter-
tiam praetergressum est. sacta est sub finem diei sextae post co-
ronationem Theodori. ex coniectura enim probabili supra a no·-
bis exposita Theodorus est coronatus imperator ipso die natali
Christi domini, ut ex gemina celebritate dies magis solemnis age-
retur3· et post dies sex mensis Decembris 30 sacta eclipsis idcirco
dicitur ab historico die sexta contigisse: neque enim alius apparet
dies, qui sextus haberi possit vel mensis vel hebdomadae, quan- ’
doquidem facta est eclipsis die quinto hebdomadae, eo anno cyclo
solis 4, litera Dominieali C. adde quod Pachymeres diem Vene-
ris non ἕκτην ἡμέραν sed παρασκευήν appellare solitus est.

Tenebras autem ita profundas ut sua obscuritate omnia tege-
rent et stellas in coelo conspicuas redderent, fecit non tam ma·-
gnitudo eclipsis, quae digitos decem non attigit, quam tempus se-
rum quo facta est, nempe circa solis occasum: accedente enim ad
diurnae lucis imminutionem sole ad horizontem appropinquante,
defectu luminis solaris et lunae interpositione, circa solis occasum,
et toto tempore consueti crepusculi, visa est etiam profunda nox
advenisse et obscuritas omnia tegere cum clara stellarum manife- P 504

statione ,, quod ipsum Pachymerius innuit cum ait solem circa ho-
ram tertiam diei sextae per horam obscuratum.

Unde vulgo existimatum est eclipsim per horam dumtaxat
durasse, quia nonnisi per horam Nicaeae visa est, inchoata circa
tertiam, et sole occidente paulo ante quartam in horizonteNicaeno‚
ubi minimus arcus diurnus non multum excedit horas octo circa
solstitium brumale, poli altitudine supr-a horizontem graduum
quadraginta unius cum dimidio, eadem prope cum Romana.

Et quamvis alio meridiano quam Nicaeno usus sim ad magis
integram et exactam eclipsis investigationem, calculus tamen eo-
dem prope redit; nec discrimen ullum vnotabile invehit levis ali-
qua mutatio latitudinis lunae, ut neque parallaxis aut refractionis
in distantia ab horizonte. quare satis convenit reductio, quam
adhibui dati meridiani ad Nicaenum , ut intelligatur qualis tota
Nicaeae partim visa partim latens extiterit.

