LIB. 111. CHRONOLOGICUS. 7 25

et quarto demonstravimus. etenim, ut diserte oculatus testis et
,auctor cuiusvis rei locuples Acropolita Georgius tradit, acclama-
tus imperator Theodorus post patris Ioannis mortem, quae illo
Christi anno 1255 tertio kal. Novembres contigit, curam omnium
primam posuit in providendo ecclesiae pastore, quam patriarcha
Manuel paulo ante Ioannem eius patrem moriens reliquerat vi-
duam. ac si spatia rebus ea occasione actis congrua dimetimur,
certo intelligemus non potuisse Arsenii evectionem ad patriarcha-
tum ante mensem eius anni ultimum fieri. nam penultimo No-
vembri persolutis decessori parenti funebribus iustis , deliberatio
de patriarcha inita est a Theodoro. primumque multis circum-
spectis in Nicephoro Blemmida ‚ quo philosophiae magistro novus
imperator usus suerat, designatio consedit. verum illo, post-
quam longe absens invitatus est per nuntios, honorem detrectante,
nova inquisitio digni tali loco viri desiit in Arsenio3 qui oblatam
dignitatem libenter admittens ex monasterio ad lacum Apollonia-
dis sito, ubi vitam religiosam exercebat, Nicaeam profectus ‚ ibi
spatio hebdomadis unius (non unius diei, ut perperam ponitur
apud Spondanum) unius, inquam, hebdomadis spatio diaconus
sacerdos et patriarcha ordinatus est. idemque mox ritibus in
ecclesia consuetis Theodorum eundem imperatorem coronavit,

ΙΙ. Nemo non videt in his facile consumi debuisse interval-
lum sesquimenstruum‚ nt vix tandem sub medium Decembrem
possessionem adire patriarchatus Arsenius potuerit. quia porro,
ut notat Acropolita, Theodorus imperator evocatus Adrianopolim
instantibus causis, expedire se Nicaeae festinabat necessaria ce-
remonia inaugurationis suae, quae prima ei apta se obtulit dies
(fuit ea Christi natalis), in ea sacris primum operante patriarcha
solemnem in templo coronationem accepit die 25 Decembris, a
qua die, quae sexta est numerata, Decembris 30 horrenda solis
eclipsi fuit insignis. habemus ex his initium sedis Arsenii omni
firmitate constitutum in mense Decembri anni 1255 a Christo
nato. perseveravit inde ille in tranquilla functionis patriarchatus
usque ad mortem Theodori imperatoris, quae mense Augusto anni
Christi 1259 evenit, necnen usque ad evectionem in imperium
Michaelis Palaeologi, quem et coronavit, et quidem sotum, con-
tra quam statutum fuerat3 quod fuit initium deficiendi ab spe
imperii redigendique in ordinem infelicis pueri Ioannis iam Au-
gusti. coronationem istam Palaeologi probabiliter conferimus in
Februarium anni Christi 1260.. non'longo post eam tempore Ar·-
senius sera duetus poenitentia facilitatis suae, qua permiserat
omitti coronationem pupilli principis eius potissimum fidei a patre
moriente commendati, Nicaea fugiens in monasterium dictum
Paschasii secessit, ibique privatam agere vitam instituit. hoc νὴ·
detur factum mense Martio dicti anni 1260. nam eius rei nun-
tius perlatus ad imperatorem michaelem dicitur, quo tempore is

