720 . OBSERVAT. , 1101111133. ,

synodos eorum etiam eclipticos vel efficere vel nuntiare calamita-
tes orbis terrarum, vel omnes vel maxime perniciosas.

Sed negari non potest quin multi desectus solis et lunae cum
calamitatibus publicis et morte principum saepe concurrant.
sed confitendum quoque longe plures et eclipses sine iis casibus
et infelices rerum eventus sine eclipsibus contigisse. concursus
admittitur in aliquibus, in nullis causa probatur, in omnibus
contingentia, et merus casus agnoscendus est.

XVIII. At quid prohibet deum ad incutiendum hominibus
suae maiestatis salutarem reverentiam eclipses adhibere, easque
velut faces funereas ostentare, si non causas, saltem praenuntias
cladium generalium, >et tubas bellorum, quibus mundum affli-
gere et corrigere constituit? nil quidem id fieri prohibet, sed 81
nihil peisuadet3 et si quando id (leus fecerit, quis audeat ubi,
quando et quoties deus id efficiat profiteri? cui deus suum ea de
re consilium aperuit? res plane mira, nec divino consilio vacat,
quod m tota sacra scriptura nullius omnino eclipsis mentio fit,
cum tamen in populo dei nec mortes principum nec bella nec cala-
mitates deessent. non deerat sensus miseriarum, non deerant oculi
ad eclipses videndas cum publicis cladibus coniunctas. deerat
sorte providentia, et suae gentis salutis negligens non admonebat
attendere ad signa tam visibilia, quae tam patenter quam certo
suae iracundiae et hominum castigationi praemittebat? profuisset
id quidem Iudaeorum genti, et Christianis non obesset. sed con-
silium dei absconditum a saeculis , et ipsis prophetis non revela-
tum, ars iudiciaria penetravit scilicet, et in coelo scriptum do-
cet, sed duntaxat intellectum legere scientibus? nugae merae,
in hoc ergo pietas et sapientia Christiana conquiescit, quod
eclipses sint defectus naturales solis et lunae, quae nnllam ha·-

P 509 beant non modo certam sed ne quidem probabilem efficientiae,
vel significationis cum publicis calamitatibus aut morte principum
connexionem, multoque minus cum fortuna et eventibus liberis
privatorum.

Hoc autem magnum commodum eclipses solis et lunae' m
historiam temporum important, quod ex earum tenebris sua ipsa
obscuritate manifestis lux magna saepe rebus gestis accedat. vix
enim melioribus indiciis initia regnorum, nativitates principum,
victoriae illustres, aliaque scitu et commendatione posteritatis
digna probantur, quam eclipsibus. chronologia regum Persa-
rum, Cyri et Alexandri monarchia, et connexio profanae hi-
storiae cum sacra maxime illustratur per eelipseon 081103 eventus.
tota series historiae Graecorum, et fundatio Romanae reipublicae,
ut et gesta Iulii Caesaris, Augusti et aliorum imperatorum nihil
habent certius quam quod defectionibus solis aut lunae 0011-
stituitur. ·

