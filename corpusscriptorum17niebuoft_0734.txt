716 OBSERVAR PAGHYMER. ’

in exercitu Romano, in quo tribunus sub imperatore Aemilio
Paulo militabat, concione habita suos ad pugnam instruxit do-
cuitque causas eclipsium et certos eventus suis temporibus neces-
sarios ‚ tam felici eventu ut ab eis abstulerit vanum illum timo-
rem qui ex rei novitate et insolentia oriri solet ignorantibus, et
eum pugnandi ardorem edoctis et vincendi cupidis iniecit ex quo
plena victoria Romanis evenit, cum contra in castris Macedo-
num novitas et ignorantia fecerit res ut ea prodigii instar habere-
tur, et eclipsis visa existimata sit praenuntia fugae et defectio-
nis Persei, quam Macedoniae clades est consecuta.

Ita nuper christophorus Columbus anno Christi 1493, cum ¹
alimentorum inopia laboraret, nec posset a Iamaicensibus, apud
quos classis Hispana, cui praeerat, appulerat, vi et precibus
auxilium impetrare, usus est scientia proximae eclipsis, et bar- Δ
baris eius ignaris pestem impendentem , nisi opem ferrent, mina-
tus diem et horam defectionis lunae edixit, quo illi prodigio per-
culsi et gravius aliquid metuentes ad Columbum quasi sua inhu-
manitate offensum copioso instructi commeatu supplices venerunt,
et veniam facilius quam sperabant sua liberalitate impetrarunt.

P 506 Ita Claudius imperator, ut habet Dio l. 6, cum vereretur ne
solis defectio futura die suo natali anno imperii quinto tumultum
Romae pareret ex ignorantia et novitate iuncta vano timori et
opinioni vulgi, quod ea signa essent principibus infausta, publico.
edicto notum voluit ante aliquot dies deliquium illud futurum,
insuper et causas eius, quantitatem et durationem exposuit tam
distincte et intelligibiliter, ut eo viso nemo timeret aut miraretur,
omnes imperatoris sapientiam venerarentur.

XIV. Tollitur praeterea inanis illa opinio , quod eclipses
orbi noceant, quod clades pestes et bella regnis importent, quod
vastitatem et subversiones imperiorum ac religionis vel efficiant
vel praenuntient. damnum enim quodcumque creat eclipsis in
modica iactura lucis et benefici influxus non admodum diuturna
consistit. plus saepe unica nox aut dies plurius mundo lucis
amicae et benignarum influentiarum eripit quam eclipses decem,
et sapienter visus est agere Pericles, referente Plutarcho in eius
vita, qui navis imperatoriae gubernatorem eclipsi solis territum,
in medio victoriae cursu moras trahentem, chlamyde involvit,
et interrogavit an quid ex eo velamine sentiret incommodi, eo-
que negante ullum se sensisse, docuit nullum maius a sole per
lunam interpositam velato timendum esse, et paulo quidem maius
esse coelum et diuturniores fore tenebras, sed solem non multo
post suo splendori sine alio incommodo redditum iri3 quod cum
factum esset, cursum classis felicem nacta est.

Non ita· Nicias aut doctus aut felix, qui vel imperitia veI
superstitione ab eclipsi lunae terrim-5, veritus classem portu edua ²

